522

determinari: aut communiter, aut proprie;
sive per se, et per accidens. Illud autem vo-
catur objectum commune secundum com-
munem acceptionem, et objectum per acci-
dens, quod quidem habet rationem materia·
lis. Illud autem dicitur [obJectum proprie et
per se, quod quidem babet rationem motivi.
Secundum hanc duplicem acceptionem du·-
pliciter contingit loqui de objecto fidei. Nam
uno modo potest dici obj ectum fidei, circa
quod ipsa fides versatur, tanquam circa il-
lud quod credit esse verum, sive illi assentiat
propter se, sive propter aliud. Et hoc modo
non tantummodo est circa verum increa-
tum, verum etiam circa verum creatum,
quia ssdcs non tantum credit ipsi divinae ve-
ritati in se, sed etiam his, quae sibi ab ea
dictantur, quae sunt multa vera creata. Si
autem loquamur de objecto fidei secundum
propriam acceptionem prout dicitur objec-
tum, quod babet rationem motivi‚ sic objec-
tum fidei est verum increatum. Et sicut
contingit intelligere in visu, quod lucidum
dupliciter movet visum, vel prout est abs-
tractum, vel prout est terrenae materiae in-
corporatum3 sic ipsa divina veritas duplici-
ter movet ipsum intellectum per fidem illu-
minatum : vel per se, sicut in articulis spec-
tantibus ad ipsum Deum secundum divinita·
tem ; vel ut est unita creaturae, sicut in illis
articulis respicientibus ipsum Deum in sua
humanitate assumpta3 vel in operatione ab
ipso creata, sicut in creatione, reparatione et
glorificatione. concedendum ergo est quod
objectum fidei proprium , secundum quod
habet rationem motivi, est verum increa-
tum‘: ct quia hoc probant rationes ad pri-
mam partem iuductae , ideo concedendae
sunt. ²

1. Ad illud primo quod objicitur in con-
trarium ‚ quod quidam articuli respiciunt
humanitatem, sicut quidam divinitatem,
jam patet responsio , quia illi articuli qui
sunt de humanitate, et circa humanitatem,
enuncientur de divina persona, circa quam
consistit veritas increata; et ex illa parte

SENTENTIARUM Lm. nl.

habet rationem motivi. Nam ex illa parts,
qua consistunt circa veritatem creatam, ha-
bent solum rationem materialis. Unde sicut
una est persona in duabus naturis», creata vi·
delicet, et increata; sic una est veritas mo-
vens, quae tenet rationem objecti, sive in ar-
ticulis qui respiciunt divinitatem, sive in his
qui respiciunt humanitatem ε quae quidem
est veritas increata.

2. Ad illud quod objicitur ‚ quod ad tot se
extendit fides, ad quot se extendit charitas,
dicendum quod etsi charitas videatur ense
circa« bonum increatum et circa bonum cre·
atum, tanquam circa objectum proprium,
tamen objectum ej us proprium, sicut intra
manifestatur, non est nisi bonum increatum.

3. Ad illud quod objicitur, quod fides ea
de vero futuro, etc„ dicendum quod ‘resur-
rectio carnis futura non est objectum fidei
proprium, nisi in quantum comparaturad
divinam virtutem et justitiam, quae corpora
resuscitabit, ut retributio flat secundum me-
rita;· et sic ratione veri increati implicari
habet ratione objecti ε quod quidem verum
increatum, quantum est de se , abstrahit a
ratione praeteriti et futuri, licet praeteritio et
futuritio notetur circa ej us effectum, qui,
quantum est de se, habet solum rationem
materialis in comparatione ad fidei assen-
sum, secundum quod in praecedentibus fuit
tactum.

4. Ad illud quod objicitur, quod haereticus
judicaretur, qui pertinaciter negaret quae
in sacra Scriptura scribuntur , dicendum
quod non est quia omnia, quae in sacra
Scriptura continentur, teneant rationem ob·
jecti proprii et motivi respectu ipsius fldei3
sed hoc est, quia consequuntur ad ejus ob-
jectum proprium. Quia enim sacra Scriptura
est edita ab ipsa Veritate increata, et a Spi-
ritu sancto , qui contradiceret sacrae Scrip-
turae, contradiceret ei, cui fides assentit
propter se, videlicet ipsi summae veritati. Et
ideo ex hoc non potest concludi, quod fides
circa verum creatum habeat versari sicut
circa objectum proprium.

